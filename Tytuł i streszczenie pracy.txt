Analiza teoretyczna i porównawcza efektywnej pamięciowo, wysoce wydajnej tablicy asocjacyjnej SILT (Small Index Large Table)

SILT (Small Index Large Table) jest efektywną pamięciowo, wysoce wydajną tablicą asocjacyjną. Stanowi alternatywę dla innych popularnych struktur danych opracowanych na potrzeby rozwiązania problemu przechowywania par klucz-wartość. Została utworzona z myślą o ograniczeniu i zbalansowaniu zużycia pamięci oraz czasu obliczeń. W swojej pracy chcę się skupić na analizie teoretycznej tej struktury danych oraz na porównaniu jej działania z dostępną w bibliotece standardowej języka C++ funkcją std::map. W ramach analizy opiszę konstrukcję tej struktury obejmującą trzy główne części składowe - SortedStore, HashStore oraz LogStore, jak również metodę haszowania kukułczego, która jest w niej wykorzystywana. Zaimplementuję tę strukturę danych i zbadam empirycznie jej wydajność. Porównam ją z wynikami teoretycznymi i doświadczalnymi, przedstawionymi przez jej twórców.
